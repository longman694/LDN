
พอดีไปเจอ streamlit ซึ่งเป็น lib python น่าสนใจตัวนึง
เลยลองเอาเขียนโปรแกรม Simulate การแทรกสอดของคลื่นเล่น ๆ ดู
https://wave-interference.streamlit.app/

ดังนั้นไหน ๆ ก็ไหน ๆ ผมก็แยากมาชวนคุยเรื่อง 
การตอบสนองความถี่ในแนวนอกแกน
หรือ off-axis frequency response

ปัจจัยที่มีผลต่อการตอบสนองความถี่นอกแกนที่ผมจะยกมาในวันนี้จะได้แก่

1. ความถี่เสียง กับ ขนาดของลำโพง
2. จำนวนลำโพงและการแทรกสอดของเสียง


ความถี่เสียง กับ ขนาดของลำโพง
ทิศทางของเสียงกับจุดกำเนิด จะเป็นไปตามกฏข้อหนึ่งคือ

- ถ้าเสียงมีความยาวคลื่นมากกว่าขนาดของจุดกำเนิดเสียงมาก ๆ เสียงจะกระจายไปรอบๆ ทุกทิศทุกทาง
- ถ้าเสียงมีความยาวคลื่นน้อยกว่าความกว้างของหน้าลำโพง เสียงก็จะกระจายอยู่ด้านหน้าลำโพง หรือก็คือเรื่อง Baffle Step Compensation ซึ่งไม่ขอพูดถึงในวันนี้
- ถ้าเสียงมีความยาวคลื่นน้อยกว่าจุดกำเนิดเสียง เสียงก็จะพุ่งไปข้างหน้า

จากรูปกราฟรูปวงรี คุณจะเห็นความถี่ต่ำกระจายไปรอบๆ พอๆ กัน
แต่เมือความถี่สูงขึ้น เสียงก็จะออกไปด้านข้างน้อยลงและพุ่งไปข้างหน้ามากขึ้น

หรือถ้าดูจากกราฟการตอบสนองความถี่ ซึ่งจะมีการวัดที่ มุมหลัก มุม 10° 30° 60° 90°
ก็จะเห็นว่าลำโพงนี้ค่าตอบสนองความถี่ที่มุมหลัก มุม 10° 30° ที่ดี
ส่วนมุม 60° และ 90° คุณก็จะเห็นว่ายิ่งความถี่สูง เสียงก็จะยิ่งเบา นั่นคือเสียงความถี่สูง
ไม่ค่อยจะปลายมาที่มุมนี้ซักเท่าไหร่

รูปจาก https://www.mcaraudio.com/blog/speaker-s-beaming-off-axis-response
![[Pasted image 20231119230837.png]]

อีกตัวอย่างที่อยากจะยกมาจะเป็น spec ของดอก tweeter 2 ตัว
ดอกซ้ายมีขนาดของ dome อยู่ที่ 9/8 นิ้ว ดอกขวา มีขนาด dome ที่ 3/4 นิ้ว
จากกราฟการตอบสนองความถี่จะเห็นว่าดอกซ้ายเสียงนอกมุมหลักจะตกลงเร็วกว่า

![[Pasted image 20231119234006.png]]



เรื่องต่อมาที่มีผลต่อ off-axis frequency response ก็คือจำนวนลำโพง
ลำโพงนี้จะต้องมี phase เดียวกันด้วยนะ ก็คืออยู่ใน channel เดียวกัน 
ถ้าอยู่ L ดอกนึง R ดอกนึงอันนี้ไม่เกี่ยว

แต่ถ้าพูดถึงดอก mid กับ tweeter อันนี้ก็นับด้วย แต่ว่าจะเกิดในช่วงสั้น
ตอนตัด crossover เท่านั้น


ในภาพ Polk และ ELAC เป็น center channel วางดอก mid ไว้ทั้งซ้ายและขวา
เพื่อต้องการให้เสียงทั้งสองฝั่งสมดุลกัน

ด้านขวา HK soundstick วาง full range เป็น array แนวตั้ง

![[Pasted image 20231119235323.png]]



คำถามแรกทำไมถึงต้องใช้ลำโพงหลายดอก?

ในกรณีลำโพง center ก็เข้าใจได้ว่าอยากให้เสียงกระจายไปด้านซ้ายและด้านขวาพอๆ กัน
แต่อยากกรณี Polk ทำไมต้องใช้ 6 ตัว

ผมจะยกตัวอย่างตัวหนึ่ง
สมมติว่าผมต้องการทำลำโพงโดยใช้ดอกสองตัวในภาพนี้
จะเห็นว่าดอก woofer ผมจะมี SPL อยู่ที่ 86.1dB
และ tweeter ribbon มี SPL ที่ 92.5 dB ซึ่งต่างกันอยู่ถึง 6 dB เลย

ถ้าผมไม่อยากอนุกรม R หรือ L-pad ที่วงจร crossover ฝั่ง tweeter 
ผมสามารถต่อขนาน woofer ขึ้นมาอีกดอกนึงเพื่อ boost เสียงขึ้นมาอีก 6 dB
ทำให้ SPL ของ woofer และ tweeter พอ ๆ กันนั่นเอง


![[Pasted image 20231120001146.png]]

ต่อมามาดู simulation ของ Polk ES35 กันดีกว่า
(อีกที simulator สามารถไปกดเล่น ๆ ได้ที่ https://wave-interference.streamlit.app/)

ผมสมมติว่าลำโพงแต่ละดอกมีจุดศูนย์กลางอยู่ห่างกัน 10 ซม.
และ crossover ประมาณ 2000 Hz
ในกราฟที่ simulator ออกมา ส่วนที่สีเหลืองกับน้ำเงินเข้มๆ คือส่วนที่ ได้ยินเสียงชัดเจน
ส่วนที่สีมัวๆ จางๆ คือส่วนที่ได้ยินเสียงไม่ค่อยดีเท่าไหร่ 
และ หน่วยตัวเลขในกราฟเป็นหน่วย ซม. ตำแหน่ง 100 ในแกน y คือกึ่งกลางลำโพง

คุณจะเห็นว่าเสียงของลำโพงนี้จะพุ่งไปข้างหน้าแคบๆ 
ก็จะทพให้พอเดาได้ว่าเขาคงออกแบบลำโพงเพื่อใช้กับระบบ home theater 
จอใหญ่ ๆ มากกว่า 100 นิ้ว ที่ผู้ชมต้องนั่งห่างๆ 

จำนวนดอกต้องเยอะเพราะว่าต้องเร่งเสียงสู้กับลำโพง L R ซึ่งขนาดใหญ่กว่า
ลำโพง center ที่อยู่ใต้จอไม่ค่อยมีที่จะวาง

![[Pasted image 20231120002215.png]]


ส่วน HK จะไม่เจอปัญหาเรื่องนี้เท่าไหร่เพราะลำโพงวางตัวตามแนวตั้ง
ซึ่งก็จะไม่ค่อยมีการแทรกสอดแนวนอนเท่าไหร่ แต่จะมีตามแนวตั้งแทน

กล่าวคือ ถ้าคุณตั้งลำโพงนี้ไว้บนโต๊ะ แล้วเดินไปเดินมา เสียงของลำโพงจะไม่เปลี่ยนมาก
แต่ถ้าคุณนอนฟังกับพื้น อันนี้คุณจะเริ่มได้ยินเสียงที่เป็นปัญหาแล้ว

![[Pasted image 20231120003411.png]]


นอกจากนี้คุณยังสามารถเห็นการแทรกสอดแนวนี้ได้ในลำโพงเวที ไม่ว่าจะเป็น Array Speaker หรือ Subwoofer Array แลกมุมการกระจายของลำโพงกับ พลังเสียงที่จะไปได้ไกลขึ้น

ซึ่งตัวนี้ก็จะมี software มืออาชีพที่ใช้เฉพาะ เช่น SUBMAP https://www.gaudiosolutions.com/en/producto/submap/ (ผมยังไม่เคยลองเล่น)

![[Pasted image 20231120004505.png]]


สุดท้ายนี้ผมคงอยากลองชวนคุย และถามทุกท่านว่าชอบลำโพงแบบไหนกันครับ

ตู้ลำโพง 3 ways ที่มีลำโพงชนิดละดอกเท่านั้นเพื่อให้ได้ยินเสียงเท่ากันไม่ว่าจะยืนอยู่ในตำแหน่งไหนของห้องก็ตาม

หรือจะทำ MTM เพื่อจะใช้ดอกลำโพงที่ชอบ และไม่ต้องอนุกรม R ใน network ให้เสียงเสียคุณภาพ

หรือจะใส่ดอกไปเลยให้เต็มที่ เพื่อจะได้ยินเสียงลำโพงที่อยู่ในศาลากลางทุ่งห่างไป 100 เมตร : D

![[Pasted image 20231120004817.png]]
