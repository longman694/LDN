#WinISD 

# ตอนที่ 2 วิธีใส่ค่าลำโพงและสร้างโปรเจค

วันนี้เราจะเริ่มใช้โปรแกรมจริงๆ ละ ใครยังไม่มีแล้วอยากลองทำตาม
สามารถดาวโหลดโปรแกรมที่ http://www.linearteam.org

สำหรับคนที่พลาดตอนที่แล้ว
ตอนที่ 1 T/S-parameters 
https://www.facebook.com/groups/791461357947350/permalink/1892504631176345/


1. เริ่มเปิดโปรแกรมกันเลย

ในการแนะนำวิธีใช้นี้ผมจะรันไปตามวิธีออกแบบของผมเอง
และจะข้ามบางส่วนที่ลึกเกินสำหรับผู้เริ่มต้นไปบ้าง

หลังจากลงโปรแกรมแล้วก็จะมี Icon ดังรูปอยู่ใน Start menu
เรากดไปที่ Icon WinISD เพิ่อเปิดโปรแกรมเลย

![[Making Speakers/pic/02-01.png]]

2. เพิ่มลำโพงในฐานข้อมูล

อันดับแรก ผมจะแนะนำวิธีเพิ่มลำโพงเข้าไปในฐานข้อมูลของโปรแกรมก่อน

เมื่อเปิดโปรแกรมแล้ว กดไปที่รูปลำโพงที่แถบเมนูได้เลยครับ

![[Making Speakers/pic/02-02.png]]


3. Sundown Audio U-6.5SW 2 ohm 400W

ลำโพงไนวันนี้ทั้งกราฟ impedance และ ts-parameter ผมเจอในโพสของสมาชิคท่านหนึ่ง

![[Making Speakers/pic/02-03.png]]


4. ตรวจสอบค่า T/S-parameters 
บอกตามตรงว่าเวลาผมเห็นค่าที่วัดมาจากโรงงานนี้ ผมจะไม่ค่อยเชื่อเท่าไหร่
อย่างแรกที่ผมทำคือเอารุ่นไปเช็คก่อนว่ามี ข้อมูล T/S-parameter ที่อื่นอีกไหมอีกไหม

ซึ่งดอกลำโพงนี้ก็มีเว็ปของโรงงานเองเลย ซึ่งก็มีค่าพารามิเตอร์เกือบครบ
https://sundownaudio.com/products/u-series-v2-6-5-u-65sw-1750w-subwoofer
ขาดแค่ Xmax ซึ่งผมไปเจอใน ebay อีกที

ด้านขวาเป็นค่าที่ผมหามา ลองเทียบกับด้านซ้ายที่ขยายขึ้นมาดูก็จะเห็นว่าไม่ตรงกันหลายตัว

![[Making Speakers/pic/02-04.png]]
5. ตั้งชื่อและคำอธิบาย
ต่อจากรูปที่ 2 เมื่อกดปุ่มรูปลำโพง (Driver Database) แล้ว ก็จะมีป๊อบอัพขึ้นมาให้ใส่ข้อมูลลำโพง
ผลิตที่ไหน ยี่ห้ออะไร รุ่นอะไร เราก็ใส่เข้าไปตามที่เรามี
ส่วนผมมักจะใส่ link ใน comment ด้วยว่าซื้อมาจากไหน

ใส่เสร็จแล้วกดที่แท็ป Parameters ด้านบนเลยครับ

![[Making Speakers/pic/02-05.png]]


6. ใส่ T/S parameters

เราอาจจะใส่ค่าสำคัญ ๆ แค่บางค่าก็ได้
ค่าที่ใส่ลงไปเองจะเป็น สีเขียว
ส่วนค่าที่เป็น สีน้ำเงิน คือค่าที่คำนวณออกมาโดยอัตโนมัติ

ส่วนใหญ่ผมก็จะใส่ค่า
Qes
Qms
Qts (เช็คดูว่าตรงไหม)
Fs
Vas
Re
Mms หรือ Sd ตัวใดตัวหนึ่ง
Le
Xmax
Pe = 400W

และเนื่องจากลำโพงตัวนี้มี 2 voice coin 
ซึ่งเพื่อความแรงเราก็จะต่อแบบ parallel 
ก็ใส่ไปด้วยที่ 2 บรรทัดสุดท้าย
เมื่อใส่เสร็จแล้วกด save ได้เลย

![[Making Speakers/pic/02-06.png]]

7. ตั้งชื่อไฟล์แล้วกด Save 

ตรงนี้โปรแกรมก็จะให้เราบันทึกค่าลำโพงไว้ที่ Documents\\WinISD\\drivers ซึ่งอาจจะต่างกันไปตามเครื่องของแต่ละคน ซึ่งผมแนะนำว่าให้จดโฟรเดอร์นี้ไว้ด้วย ซึ่งเดี๋ยวจะมาบอกว่าทำไม

![[02-07.png]]

8. สร้างโปรเจคใหม่
เมื่อบันทึกเสร็จแล้วป็อบอัพจะถูกปิดไป และกลับมาหน้าเดิม

ให้เรากดไปที่ปุ่ม create new project

![[02-08.png]]

9. เลือกดอกลำโพงและจำนวนดอก
เมื่อกดแล้วจะมีป๊อบอัพรายการขึ้นมาให้เลือก รายชื่อนี้จะเป็นชื่อของแบรนลำโพง เราก็หาแบรน Sundown Audio ที่เราสร้างไว้ เมื่อเลือกแล้วก็จะมีรายการรุ่นมาให้เลือกอีก ซึ่งเรามีอยู่ตัวเดียว U-6.5SW-D2
จากนั้นกด Next 

(หรือถ้าหาไม่เจอลองกดปุ่ม Load แล้วหาไฟล์จากโฟรเดอร์ที่ผมให้จดไว้เอาก็ได้)

หน้าต่อมาจะให้เลือกจำนวนดอกที่ใช้ เราใช้ 1 ดอก แบบธรรมดา

ส่วน Iso-barik เป็นการเอาลำโพง 2 ดอกมาซ้อนกัน ซึ่งถ้ามีโอกาสผมจะมาเล่าให้ฟังทีหลัง

จากนั้นกด Next


![[02-09.png]]

10. เลือกขนิดตู้ลำโพง
ก่อนจะดูหน้าต่อไป เราจะมาดูก่อนว่าดอกลำโพงหนึ่งๆ เหมาะสมกับตู้ประเภทไหน
ซึ่งโปรแกรมนี้จะมีชนิดตู้ลำโพงให้เลือกดังนี้
- Closed ตู้ปิด
- Vented ตู้แบบมีพอร์ต (หรือมีท่อนั่นแหละ) หรือเรียกว่า bass reflex
- 4th order bandpass คือแบนพาสแบบที่เรามักเห็นกันในตู้ DIY ด้านนึงเป็นตู้ปิด อีกด้านเป็นพอร์ต
- 6th order bandpass เป็นแบนพาสอีกชนิดหนึ่งที่มีพอร์ตทั้งสองด้าน
- Passive Radiator ตู้ลำโพงดอกพาสซีฟ ตรงตัว แต่ไม่ค่อยมีประโยชน์ซักเท่าไหร่เพราะเราไม่ค่อยจะมี parameter ของดอกพาสซีฟ (และผมก็หาวิธีวัดอยู่เหมือนกัน ถ้าใครทราบรบกวนบอกผมหน่อย)
- ABC อันนี้ผมยังไม่เข้าใจเหมือนกัน น่าจะคลายๆ 6th order แต่มีท่อเชื่อมระหว่างห้อง? เอาเป็นว่าตัวนี้ผมไม่รู้จริง ๆ ไม่พูดถึงดีกว่า

วิธีเลือกคร่าวๆ ตามรูป ข้อมูลนี้ผมรวม ๆ มาจากหลายที่ แต่น่าจะหาที่มาได้ไม่ยาก

![[02-10.png]]

11. เลือก Alignment
สำหรับลำโพงตัวนี้ผมเลือก 4th order ตามที่นิยมกัน จากนั้นกด Next
หน้าต่อมาจะมีให้เลือก Alignment หรือค่าที่เขาแนะนำมา
สำหรับ 4th order โปรแกรมนี้จะมีตัวแปรอยู่ 2 ส่วน

คือ ripple หรือความเรียบของสัญญาณ ถ้าเลือก 0db สัญญาณจะเรียบสนิด ส่วนถ้าเลือก 1.25db ขอบของสัญญาณจะสูงกว่าตรงกลาง 1.25db เป็นต้น

และ gain คือความดังของสัญญาณที่เปลี่ยนไป ถ้าความดังของสัญญาณมาก ความกว้างของช่วงสัญญาณก็จะน้อย ถ้าความดังน้อยความกว้างก็จะมากขึ้น ถ้าต้องการเบสลึกๆ ก็ต้องเอา gain น้อยๆ

ส่วนตัวผมชอบช่วงสัญญาณเรียบๆ กว้างๆ เบสลึก ๆ ดังนั้นโปรเจคนี้ผมขอเลือกเป็น 0.35db ripple และ -3db gain จากนั้นกด Next

หน้าต่อมาตั้งชื่อโปรเจคตามที่เราต้องการแล้วกด Create 

![[02-11.png]]

12. กราฟความถี่จาก Alignment
เมื่อกดปุ่ม Create แล้ว โปรแกรมก็จะคำนวณขนาดของตู้และการตอบสนองความถี่ออกมา
ซึ่งก็จะได้ f3 (ความถี่ที่ความดังลดลง 3db) ที่ประมาณ 33 Hz 
ลำโพงจะสูญเสียความดังโดยรวมไป 4db 
ช่วงความถี่กว้างไปถึงความถี่สูงสุดประมาณ 100 Hz นิดๆ ซึ่งถ้าดอก mid สามารถลงได้ต่ำกว่า 100Hz ก็จะไม่มีปัญหาอะไร

วันนี้ผมจะขอหยุดส่วนของการจำลองตู้ลำโพงไว้เท่านี้ก่อน เพราะเราจะไปดูวิธีนำข้อมูลเข้าแบบไม่ต้องพิมพ์ข้อมูลเองกันบ้าง

![[02-12.png]]

13. การนำเข้าข้อมูลดอกลำโพงจาก Internet
ยังจำโฟรเดอร์ในรูปที่ 6 ได้ไหมครับ เดี๋ยวเราจะเอามาใช้กัน

เนื่องจากโปรแกรม WinISD เก็บไฟล์ .wrd ดังนั้นเราก็สามารถหาไฟล์นี้จาก internet มาใส่เพิ่มก็ได้
หรือจะเอาไฟล์ .wrd เอาแจกให้คนอื่นก็ได้เช่นกัน

![[02-13.png]]

14. การนำเข้าข้อมูลดอกลำโพงจาก Internet (ต่อ)
เว็ปที่ผมมักจะชอบเอามาใช้หาข้อมูลลำโพงคือ

https://loudspeakerdatabase.com/

ซึ่งเว็ปนี้ก็จะมี filter ให้เราหาลำโพงตามสเป็คที่ต้องการได้

![[02-14.png]]

15. การนำเข้าข้อมูลดอกลำโพงจาก Internet (ต่อ)

สมมติว่าผมเจอลำโพงที่ถูกใจแล้ว เป็น TCP115-4
https://loudspeakerdatabase.com/Dayton/TCP115-4

เมื่อเลื่อนหน้าจอมาเรื่อยๆ เราจะเห็นปุ่มเขียนว่า WinISD
ซึ่งเมื่อกดแล้วมันก็จะให้เรา download ไฟล์ .wrd
จากนั้น เราก็เอาไฟล์นี้ไปใส่ในโฟรเดอร์รวมกับไฟล์อื่น ๆ

จากนั้นครั้งต่อไปที่เราเปิดโปรแกรมขึ้นมาก็จะมีข้อมูลดอกลำโพงนี้ให้ใช้ได้เลย
(ใครไม่ขึ้นให้ปิดโปรแกรมเปิดใหม่ก่อน หรือถ้าไม่ขึ้นจริงๆ ลองกดปุ่ม Load ดู)

เอาหละตอนนี้ผมก็ขอฝากไว้เพียงเท่านี้ก่อน
ตอนต่อไปผมจะมาบอกวิธีปรับค่าตู้ลำโพงอย่างไรไม่ให้ลำโพงเสียหายเวลาเปิดดัง ๆ
และปรับอย่างไรให้เสียงเป็นแบบที่เราต้องการมากขึ้น

![[02-15.png]]

