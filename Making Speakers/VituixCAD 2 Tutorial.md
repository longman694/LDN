#VituixCAD #Tutorial #vent

Tutorial วิธีใช้ VituixCAD ในการออกแบบ ตู้ลำโพง

1. VituixCAD
เป็นโปรแกรมช่วยในการออกแบบลำโพงและวงจรครอสโอเวอร์ 
สามารถดาวน์โหลดได้ฟรีจาก
https://kimmosaunisto.net/

ประโยชน์หลักของโปรแกรมนี้คือ ใช้สำหรับออกแบบวงจรครอสโอเวอร์ แต่ก็จะมีเครื่องมืออื่น ๆ เช่น โปรแกรมออกแบบตู้ลำโพง โปรแกรมคำนวน baffle diffraction โปรแกรมแปลงกราฟออกมาเป็นค่า SPL ที่สามารถเอาไปใช้กับโปรแกรมอื่นได้ หรือเรียกว่า SPL Trace

แต่วันนี้ผมจะสอนวิธีใช้ส่วนของโปรแกรมออกแบบตู้ลำโพงอย่างเดียวก่อน 
ถ้าใครสนใจอยากได้ตัวไหนเพิ่มก็ comment บอกมาได้เลยครับ

![[Making Speakers/pic/VituixCAD/01.png]]

2. เปิดโปรแกรมออกแบบตู้ลำโพง
เมื่อเข้าโปรแกรมมาแล้ว กดที่ Tools > Enclosure

![[Making Speakers/pic/VituixCAD/02.png]]

3. หน้าต่าง
หน้าต่างของโปรแกรม ผมแบ่งออกมาเป็นส่วนย่อย ๆ ดังนี้

1. แถบเครื่องมือ
2. ฟิลเตอร์ สำหรับกรองหาลำโพงในฐานข้อมูล
3. ส่วนของฐานข้อมูลลำโพง
4. ส่วนตั้งค่าออกแบบตู้ลำโพง
5. ผลลัพท์จากการตั้งค่า

![[Making Speakers/pic/VituixCAD/03.png]]

4. วิธีเพิ่มลำโพงเข้าฐานข้อมูล

VituixCAD จะมีการอัพเดทฐานข้อมูลลำโพงอยู่เรื่อย ๆ แต่ในกรณีที่ไม่มี เราจะต้องมาเพิ่มลำโพงในฐานข้อมูลเอง อันดับแรกให้กดไปที่เครื่องหมาย + ที่แถบเครื่องมือ

![[Making Speakers/pic/VituixCAD/04.png]]

5. จะมีหน้าต่างขึ้นมาให้ใส่ค่าพารามิเตอร์ของลำโพง

![[Making Speakers/pic/VituixCAD/05.png|300]]

6. ใส่ค่าพารามิเตอร์

วันนี้ผมจะขอใช้ลำโพงยอดนิยมตัวหนึ่งของนัก DIY ลำโพง (ซึ่งก็ไม่นิยมในกลุ่มเราซักเท่าไหร่)

Dayton TCP115-8

Datasheet
https://www.daytonaudio.com/images/resources/295-416--dayton-audio-tcp115-8-specification-sheet.pdf

ก็นำค่าต่าง ๆ ใน datasheet มาใส่ได้เลย ส่วนตัวผมชอบติ๊ก Crosscalc ไว้ด้วย เพื่อให้โปแกรมคำนวนบางค่าที่หายไปให้ แต่ปัญหาคือเวลาใส่ค่าลงไป ค่าตัวแปรอื่นอาจจะดิ้นไปดิ้นมาต้องใส่หลายรอบหน่อยจนหว่าจะนิ่ง (อาจจะฟังดูแปลก แต่ลองเล่นดูเดี๋ยวก็รู้ = =")

ใครอยากได้ข้อมูลเพิ่มเติมสามารถอ่านได้ในบทความที่ผมเคยเขียนไว้
https://www.facebook.com/groups/791461357947350/permalink/1892504631176345/
https://www.facebook.com/groups/791461357947350/permalink/1892952047798270/

เมื่อใส่พารามิเตอร์เรียบร้อยก็กด OK เพื่อบันทึกได้เลย

![[Making Speakers/pic/VituixCAD/06.png]]

7. เลือกดอกลำโพง
วิธีเลือกดอกลำโพงเราอาจจะหาในฐานข้อมูลทั้งหมดเลยก็ได้ แต่ก็จะสะดวกกว่าถ้าเราจะกรองข้อมูลเสียก่อน

วิธีกรองข้อมูล
1. ติ๊กถูกหน้า Enable Filtering
2. ใส่ชื่อโรงงานหรือยี่ห้อ ในช่องตารางหรือเซลล์ บนคอลัมน์ Manufacturer
3. ใส่รุ่นในเซลล์ บนคอลัมน์ Model
4. เลือกดอกลำโพงที่ต้องการได้เลย

![[Making Speakers/pic/VituixCAD/07.png]]

8. เลือกชนิดตู้ลำโพง

เมื่อเลือกดอกลำโพงแล้วต่อมาเราก็เลือกชนิดตู้ลำโพง ซึ่งลำโพงแต่ละแบบเป็นอย่างไรสามารถดูได้จากรูปด้านขวา วันนี้ผมขอออกแบบเป็น Bass reflex

![[Making Speakers/pic/VituixCAD/08.png]]

9. เลือก alignment 
ปกติตู้ลำโพงชนิดต่าง ๆ จะมีงานวิจัยก่อน ๆ ที่บอกว่าลำโพงชนิดนี้ออกแบบอย่างไรให้ออกมาดีที่สุดเรียกว่า alignment ซึ่งก็จะมีหลายแบบอยู่ซึ่งผมขอไม่ลงรายละเอียกในส่วนนี้ แต่อย่างไรก็ตามเราเอามาเป็นค่าต้นแบบก่อนที่จะเริ่มปรับแต่งได้

![[Making Speakers/pic/VituixCAD/09.png]]

10. ปรับแต่งค่าตู้ลำโพง
อันดับแรกเลือกไปที่แท็ป Enclosure

ใส่ค่า Qa
Qa ค่าค่าการสูญเสียพลังงานในตู้ไปกับ absorber หรือวัสดุซับเสียง
โดยมีค่าดังนี้
ไม่ใส่วัสดุซับเสียง = 120
ใส่นิดหน่อย = 80
บุผนังทั้งหมดในตู้ลำโพง = 20
ยัดลงไปเยอะ ๆ เลย = 5

ใส่ค่า Ql 
Ql คือการสูญเสียงพลังงานไปกับการรั่ว (leak) ของลำโพง
ไม่รั่วเลย = 30
รั่วน้อยมาก ๆ = 15
รั่วนิดหน่อย = 10

ปกติงานวิจัยจะใช้ Ql ที่ 3, 7 และ 15

ใส่ค่า Qp
Qp คือการสูญเสียงพลังงานไปกับการรั่วของพอร์ต
ซึ่งจะขึ้นอยู่กับปากพอร์ตมีการ Flare หรือไม่

ท่อกลางอากาศทั้งสองด้าน = 70
เรียบกับผนั่ง 1 ด้าน = 80
เรียบกับผนั่ง 2 ด้าน = 90
มี flare 1 ด้าน = 120
มี flare 2 ด้าน = 140

ใส่ค่า End corr
End corr คือการชดเชยความยาวของพอร์ตอันเนื่องมาจากต่ำแหน่งของพอร์ต
ซึ่งอันนีัจะลึกและงงมาก ๆ ผมแนะนำใส่ค่า 0.85 ไปก่อน
ถ้ามีคนสนใจจริง ๆ ค่อยมาคุยกันได้ครับ

![[Making Speakers/pic/VituixCAD/10.png]]

11. ใส่ปริมาตรภายในของตู้ลำโพงและจูนความถี่ตู้

ปริมาตรภายในตู้สามารถปรับได้ที่ช่อง Volume ซึ่งปริมาตรนี้คือปริมาตรของอากาศเท่านั้น
ไม่ใช่ขนาดของลำโพงเพราะจะต้องลบความหนาของผนังตู้ไปด้วย และอีกอย่างที่ต้องคิดคือปริมาตรนี้ไม่รวมปริมาตรของดอกลำโพง

ส่วนนี้ผมให้ทดลองกันเองดีกว่าครับ ปรับ Volume และ Fb ตามใจชอบเลย
(ตัวอย่างด้านล่างผมลองเล่น ๆ นะ)

![[Making Speakers/pic/VituixCAD/11.png]]

12. ลองปรับกำลังเพื่อดู cone excursion

ลองปรับดูว่าลำโพงจะสามารถเล่นได้ดังขนาดไหนถึงจะไม่เกิน Xmax

ถ้าปรับขึ้นมาแล้วรู้สึกยังดังไม่สะใจ ก็สามารถเพิ่ม high pass filter เพื่อตัดความถี่ต่ำที่ไม่จำเป็นออก

![[Making Speakers/pic/VituixCAD/12.png]]

13. ใส่ฟิลเตอร์

อันนี้ผมให้เป็นทางเลือกเพราะปรกติแล้ว ถ้าลำโพงมันดังพออยู่แล้วจะไม่ใส่ก็ได้ แต่กรณีถ้าจะใส่ก็ต้องใช้ DSP หรือ EQ ช่วย

วิธีปรับก็ให้ไปที่แท็ป Filter ก่อน
จากนั้นให้ลองเพิ่ม power ขึ้นมาดู แล้วเปิด HP หรือ High Pass ขั้นมาจากนั้นก็แรับความถี่ตามตั้งการ

![[Making Speakers/pic/VituixCAD/13.png]]
14. ปรับขนาดพอร์ต

อันดับแรกให้ติ๊กถูกหน้า Fb ก่อน เพื่อล็อคค่าไว้ไม่ให้ขยับ
จากนั้นแก้ค่า Diam สำหรับเส้นผ่านศูนย์กลางพอร์ตกลม 
หรือติ๊กถูกเพื่อเปลี่ยนไปใช้เป็นพื้นที่หน้าตัดแทน

เวลาปรับพอร์ตให้ดูกราฟ velocity ไปด้วย 
ผมแนะนำว่ากราฟควรจะไม่เกินเส้น 17 m/s หรือเกินมาเล็กน้อย

เมื่อเสร็จแล้วเราก็จะได้ขนาดของปริมาตรอากาศในลำโพง ขนาดหน้าตัดพอร์ต ความยาวพอร์ต ครบถ้วน พร้อมสำหรับนำไปออกแบบลำโพงต่อไป

![[Making Speakers/pic/VituixCAD/14.png]]

15. สรุป
ผมอยากให้ทุกคนลองใช้โปรแกรมนี้ดูเพราะนอกจากใช้ออกแบบครอสโอเวอร์ได้แล้ว ยังสามารถใช้ออกแบบตู้ลำโพงได้อีกด้วยที่สำคัญคือฟรี! 
แล้วถ้าใครติดปัญหาหรือสงสัยอะไรตรงไหนก็ถามใน comment ได้เลย
หรือจะโพสถามในกลุ่มภายหลังก็ได้ถ้าผมเห็นก็จะมาตอบให้ครับ

![[15.png]]












