

ลิงค์ EP 1
https://www.facebook.com/groups/791461357947350/permalink/1902348570191951/

ต่อจาก EP1 เดี๋ยววันนี้จะมาดูกันต่อว่านอกจากอัดเสียงมาดูแล้ว เรายังเอาโปรแกรมนี้ไปใช้ดูอะไรได้อีก

1. Impedance

คุณสามารถวัดค่า ความต้านทาน หรือ Impedance ของดอกลำโพงได้ ซึ่งอาจจะต้อง "ทำสาย" นิดหน่อยซึ่งเรื่องสายเดี๋ยวผมจะมาบอกวิธีทำใน EP3

![[Measurement/pic/EP2/02_01.png]]

2. T-S parameters

เมื่อได้ค่า impedance แล้ว สิ่งต่อมาที่ REW สามารถทำได้คือกาคำนวณ T/S parameters 

สำหรับคนยังไม่รู้จัก T/S parameter ให้อ่านเพิ่มเติมที่นี้ 
https://www.facebook.com/groups/791461357947350/permalink/1892504631176345/ 

วิธีการคำนวณ T/S parameters โปรแกรมมีให้ใช้ 3 วิธีคือ
1 Dual added mass - การถ่วงน้ำหนัก 2 รอบ
2 Added mass - การถ่วงน้ำหนักปกติ (ถ่วงน้ำหนัก 1 รอบ)
3 Sealed Box - วัดโดยใช้กล่องปิด (ต้องทำกล่องขึ้นมาเพื่อวัดลำโพงโดยเฉพาะ)

วิธีที่ผมแนะนำคือวิธี ถ่วงน้ำหนัก 2 รอบ (Dual added mass) ซึ่งมีความแม่นยำสูงกว่าแบบถ่วงน้ำหนักปกติ 

อุปกรณ์ที่ต้องใช้
1. สายวัด impedance
2. กาวดินน้ำมัน (ไม่แนะนำดินน้ำมันปกติเพราะมันเลอะเทอะ)
3. ตาชั่งละเอียดๆ (ตาชั่งสำหรับทำขนมหรือตาชั่งกาแฟ)
4. ยางลบสี่เหลี่ยมใหม่ ๆ 3-4 ก้อน

ขั้นตอนการทำโดยสังเขปคือ
1. วัด impedance ปกติก่อน หงายลำโพงตั้งไว้บนยางลบแล้ววัด
2. ปั้นกาวดินน้ำมันเป็นก้อน 4 ก้อนเท่าๆ กัน น้ำหนักจะต้องน้อนกว่า MMS เล็กน้อย (ซึ่งเดี๋ยวค่อยมาปรับทีหลังก็ได้ ครั้งแรกกะๆ ไปก่อน)
3. เอากาวดินน้ำมัน ทั้ง 4 มาแปะที่หน้าลำโพง กระจายเท่าๆ กันเป็นสี่เหลี่ยม แล้ววัด impedance อีกรอบ
4. เอากาวดินน้ำมันออก 2 ก้อน (ต้องอยู่ด้านตรงข้ามกันด้วยนะเพื่อความสมดุล) แล้ววัด impedance อีกรอบ
5. เมื่อได้ค่า impedance ทั้ง 3 มาแล้วเราก็เปิด tools > Thiele-Small Parameters ขึ้นมา
6. ใส่ข้อมูลด้านซ้ายให้ครบแล้วกด calculate
7. โปรแกรมจะบอกว่าเราใช้น้ำหนักมากไปน้อยไปไหม ถ้าน้ำหนักยังไม่ได้ก็ให้ทำข้อที่ 2 ใหม่ แต่รอบนี้โปรแกรมจะบอกค่า MMS มาแล้ว เราก็กะขนาดกาวดินน้ำมันให้เล็กลงนิดนึง
8. ถ้ากดคำนวณแล้วได้ค่าที่ใช้ได้ สามารถกด Write Parameters to File เพื่อเก็บค่าไว้ได้

(มีต่อรูปถัดไป)

![[Measurement/pic/EP2/02_02.png]]

3. ดูความแม่นยำของการคำนวณ

หลังจากปิดหน้าต่างลงแล้ว กราฟ impedance เดิมของเราจะมีเส้นเพิ่มขึ้น วิธีดูว่าการวัดของเราแม่นยำไหม ให้ดูที่ เส้น Bl ว่าเรียบเป็นแนวนอนไหม ถ้าคงที่เป็นแนวนอนนับว่าใช้ได้ (จริงๆ ตอนกดคำนวณโปรแกรมมันก็มีเตือนเหมือนกันเวลาค่านี้แปลกๆ)

นี้เป็นวิธีแบบคร่าวๆ ถ้าใครอยากได้วิธีละเอียด ๆ พร้อมภาพประกอบก็บอกผม หรือจริงๆ ดูผ่าน Youtube ก็น่าจะมีหลายๆ คนทำไว้เหมือนกัน

![[Measurement/pic/EP2/02_03.png]]

4. Inductor

อีกฟังก์ชันหนึ่งที่โปรแกรมสามารถทำได้โดยคนอาจจะไม่ค่อยรู้กัน คือโปรแกรมนี้สามารถใช้เป็น LCR Meter ได้ด้วย ตัวอย่างในรูปคือการวัดลวดตัวนำ โดย Lsum คือค่าตัวนำรวม ในรูปตัวที่ผมเอามาวัดคือลวดตัวนำแกนอากาศ 700 uH ซึ่งค่าออกมาคิดว่าน่าจะตรง

![[Measurement/pic/EP2/02_04.png]]

5. Capacitor

อันนี้เป็นการวัดตัวเก็บประจุ Zennic 2.2uF ซึ่งโปรแกรมมีบอกค่า ESR มาด้วย (ตัวนี้ผมชอบมาก) ซึ่งปกติ LCR Meter ตัวถูกๆ มันจะวัดออกมาไม่ได้ เพราะค่ามันน้อยมาก

วันหลังผมว่าจะเอา C หลายๆ ตัวมาวัดให้ดูกัน ใครอยากจะส่ง C ยี่ห้อแปลกๆ มาให้ผมวัดด้วยก็ได้นะ : D

![[Measurement/pic/EP2/02_05.png]]

6. Generator และ RTA
ต่อไปเป็นส่วนที่ผมใช้วัดแอมป์ ซึ่งก็จะใช้ความสามารถของโปรแกรมสองส่วนคือ 1 ฟังก์ชันเจนเนอร์เรเตอร์ (Function Generator) และ RTA 
Function generator เป็นการเปิดคลื่นเสียงตามที่กำหนดขึ้นมาซึ่งก็มีให้เลือกหลากหลายมาก มีทั้งตั้งค่าเองและใช้ค่าตามมาตราฐาน เช่น SMPTE DIN CCIF AES หรือจำลองเสียงดนตรีด้วย 16 tones (ยิงเสียง 16 ความถี่)

![[Measurement/pic/EP2/02_06.png]]

7. ตัวอย่าง 1
ตัวอย่างนี้เป็นการวัด Topping L70 ซึ่งถ้าใครเล่นหูฟังก็คงจะพอได้ยินชื่ออยู่บ้าง เจ้า Topping ตัวนี้มีชื่อเรื่อง THD ที่ต่ำมากๆ ในกราฟเป็นค่าที่วัดได้จาก จาก CCIF ซึ่งเป็นการยิงคลื่นที่ความถี่ 19k และ 20k Hz ซึ่งย้านความถี่สูงนี้ปกติจะเป็นจุดอ่อนของแอมป์ Class D 

ซึ่งกราฟของ Topping L70 เรียบใช้ได้เลยนับว่าใช้ได้


![[Measurement/pic/EP2/02_07.png]]

8. ตัวอย่าง 2
อีกตัวที่เอามาเทียบคือ Fosi V3 ซึ่งจัดเป็นแอมป์ class D ที่ถูกและดีที่สุดตัวหนึ่งในหมู่แอมป์ราคาถูก ถ้าสังเกตุที่ 1k Hz คุณจะเห็นว่ามีแท่งขึ้นมา ซึ่งแสดงว่ามีหลุดมานิดหน่อย

แต่อย่างไรก็ตามจะเทียบ Fosi V3 กับ Topping L70 ก็อาจจะไม่ถูกนัก เพราะ Fosi เป็นเพาเวอร์แอมป์ และ Topping L70 เป็นแอมป์หูฟัง

วิธีวัดและมาตราฐานการวัด ถ้ามีคนสนใจก็ขอให้คอมเมนต์ ผมอาจจะขอให้น้องผมเขียนบทความไว้ให้

![[Measurement/pic/EP2/02_08.png]]

9. แนะนำ
สำหรับคนสันทัดภาษาอังกฤษผมแนะนำช่องของ Audio Science Review เอาเป็นคนที่ น่าจะบอกได้ว่าเป็นผู้นำในการวัดคุณภาพของ DAC/AMP คลิปนี้เพิ่งจะออกสดๆ ร้อนๆ เลย
Audio Science Review AES Paper Presentation on Audio DACs
https://www.youtube.com/watch?v=bpt6cwYFdxs

Amirm เขาเคยเป็นรองประธานสาขาสื่อดิจิตอลของไมโครซอฟ นับว่ามีดีกรีใช้ได้เลยทีเดียว
https://www.audiosciencereview.com/forum/index.php?members/amirm.2/about

เดี๋ยว EP ถัดไป ผมจะมาแจงรายการดูว่าจะต้องใช้อุปกรณ์อะไร ราคาเท่าไหร่บ้าง

![[Measurement/pic/EP2/02_09.png]]
